#summary Introduktion till projektet Vertikala Prioriteringar.

= Introduktion =
Vertikala Prioriteringar är en webbapplikation som ska stödja Medicinska prioriteringar. Sektorsråden, sakkunniga inom avgränsade vårdområden (exempelvis infektion eller Barn- ungdompsykiatri), som utför prioriteringarna kan logga in på portalen och lägga till/ändra/publicera prioriteringsunderlagen. 

Ett simpelt arbetsflöde gör det möjligt att dela upp ansvaret i expertgrupperna på att ändra materialet och att godkänna det för publicering. 'Publicering' innebär att dokumentationen märks som godkänd, att uppgifterna bedömts som fullständiga. Efter det kan även användare utan specifika rättigheter till systemet gå in och läsa materialet.

Användarnas rättigheter och deras medlemskap till vissa prioriteringsråd styr vilken data de kan se och ändra i systemet. Administrationen av användare sköts av administratörer genom gui:t i applikationen.

= Medicinska prioriteringar =
Prioriteringar inom en viss medicinsk specialitet, till exempel val av behandling för en enskild patient eller att behandla en patient före en annan kallas vertikala medicinska prioriteringar. Dessa prioriteringar görs av personalen i hälso- och sjukvården.

I Västra Götalandsregionen har de medicinska sektorsråden utarbetat prioriteringar inom de medicinska specialiteterna. Detta har gjorts på ett systematiskt sätt utifrån samma grundläggande principer. Dessa medicinska prioriteringar har börjat tillämpas i vården.

Riksdagens fyra prioriteringsgrunder och den etiska plattformen ligger till grund för arbetet. Utöver detta ingår följande uppgifter och principer i de medicinska prioriteringarna.

== Symtom/diagnos ==
  * Angelägenhetsgrad utifrån patientens tillstånd
  * Typ av åtgärd, till exempel operation eller medicinsk behandling
  * Åtgärdens effekt, nytta och eventuell risk för patienten
  * Evidens; vetenskapliga belägg för effekt
  * Åtgärdens nytta i relation till kostnaden; hälsoekonomisk värdering
  * Medicinsk acceptabel väntetid (antal veckor) till besök eller behandling
  * Vårdnivå - egenvård, primärvård, länssjukvård, högspecialsiserad vård

Resultatet av denna process är förteckningar där respektive medicinsk specialitet har dokumenterat sina prioriteringar. Klicka i det grå fältet till vänster för prioriteringarna inom varje medicinsk specialitet.